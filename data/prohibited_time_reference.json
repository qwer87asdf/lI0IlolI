[
  {
    "title": "নামাজের নিষিদ্ধ সময় নির্ধারণের পদ্ধতি",
    "subtitle": "সূর্যোদয়, সূর্যাস্ত ও দ্বিপ্রহরের সময় নামাজ পড়া নিষেধ",
    "body": "তিনটি সময় নামাজ পড়া ইসলামী শরীয়তে হারাম। সময় তিনটি হচ্ছেঃ (১) সূর্যোদয়ের সময়। অর্থাৎ সূর্য ওঠা শুরু হওয়ার সময় থেকে পুরোপুরি ওঠার আগ পর্যন্ত। (২) দ্বিপ্রহরের সময়। অর্থাৎ সূর্য যখন মধ্য আকাশে থাকে। (৩) সূর্যাস্তের সময়। অর্থাৎ সূর্য অস্ত যাওয়ার শুরু থেকে পুরোপুরি অস্তমিত হওয়ার আগ পর্যন্ত। তবে কোনো ব্যক্তি ঐ দিনের আসরের নামাজ না পড়ে থাকলে সূর্যাস্ত হচ্ছে এমন সময়েও আসরের নামাজ পড়তে পারবেন। কিন্তু অন্য কোনো নামাজ এই সময়ে পড়া যাবে না।\n\nপৃথিবীর যে কোনো জায়গায়, বছরের যে কোনো দিন কখন সূর্য ওঠে, কখন সূর্য মধ্য আকাশে থাকে এবং কখন তা অস্ত যায় এগুলো বের করার ফর্মুলা রয়েছে। আমরা সেই ফর্মুলার মাধ্যমে নামাজের নিষিদ্ধ সময় বের করেছি।"
  }
]